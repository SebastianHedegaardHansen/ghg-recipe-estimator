Søg

Søg

Cremet pasta med asparges
-------------------------

Her får du opskriften på en virkelig nem portion cremet pasta med asparges. Det tager ingen tid at lave.

Du får den skønneste pastaret med masser af smag og en virkelig cremet sauce med frisk basilikum. Her kan du lave en dejlig omgang aftensmad på omkring 20 minutter, meget længere tid tager det ikke.

Husk altid ekstra høvlet parmesan og frisk basilikum ved siden af. Det er så lækkert at drysse på!

Cremet pasta med asparges
-------------------------

Forberedelses tid: 10 minutter minutterSamlet tid: 20 minutter minutter2 portioner

### Ingredienser

* 250 g frisk pasta
* 2 fed hvidløg presset
* 1 løg finthakket
* 1 bdt grønne asparges
* 1 squash i grove tern
* 1 stor håndfuld frisk basilikum snittet
* 2 dl fløde vælg selv fx madlavnings- eller piskefløde
* 1 dl vand
* 1 grøntsags bouillonterning
* 6 spsk revet parmesan
* 1 håndfuld mozzarella
* Lidt salt og peber
* Olie til stegning

### Fremgangsmåde

* Sæt en gryde over med vand til pastaen. Kog det efter anvisning på pakken og hæld vandet fra så det ikke tilberedes yderligere.
* Knæk enderne af de grønne asparges (enderne kan ikke spises). Skær dem i ca. 1 cm lange stykker.
* Svits løg og hvidløg i olie på en varm pande. Tilsæt squash og asparges og svits det yderligere et par minutter, drys med en knsp salt og lidt peber.
* Kom så vandet på panden og smuldrer bouillonterningen på så den hurtigere opløses. Hæld fløden på sammen med revet parmesan og vend det hele godt rundt.
* Vend den friske pasta i blandingen og tilsidst mozzarella og frisk basilikum. Smag til om retten evt kan bruuge lidt ekstra kværnet peber. Velbekomme!

   Del din mad med mig på InstagramBrug eller 

Du kan servere retten lige som den er og så er det et skønt vegetarisk måltid mad. Man kan også sagtens servere et stykke kød eller fisk ved siden af. Du kan også vælge at stege kylling med i retten.

Når løg og hvidløg er svitset af så kommes kylling i mindre stykker på panden og når det har svitset nogle minutter fortsættes som der er beskrevet i fremgangsmåden.

Kunne du tænke dig at se flere vegetariske opskrifter,

I hverdagen holder vi utrolig meget af de nemme retter. Eller det vil sige at jeg gør. For det er mig som laver maden og er i køkkenet. Men jeg oplever også ofte, at de nemme retter nærmest bliver taget bedre i mod end dem som har taget mig flere timer.

For min datter er det meget ofte det simple som er bedst. Og selvom retten måske opleves som en smule omstændig så er den virkelig nem at bikse sammen, når man først er i gang.

2 Responses
-----------

Skriv et svar
-------------

Din e-mailadresse vil ikke blive publiceret. Krævede felter er markeret med \*

Opskrift Vurdering 
Opskrift Vurdering

Kommentar \* 

Navn \* 

E-mail \* 

Websted 

Δ

Du vil måske også kigge på..
----------------------------

### 

### 

### 

Snup mine skabeloner til madplaner
----------------------------------

Tilmeld dig Mad og Kærligheds nyhedsbrev og få mine skabeloner til madplan, indkøbsliste og oversigt over fryseren tilsendt til din mail.

I nyhedsbrevet modtager du ugens opskrifter til den kommende uge og inspiration til din madlavning.

Navn 

E-mail 

tilmeld

#### info

#### opskrifter

#### blog

Copyright ©2025 Mad og kærlighed